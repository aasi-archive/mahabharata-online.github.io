<!DOCTYPE html>

<html lang="en">

<head>
    <meta charset="utf-8">
    <meta name="viewport" content="width=device-width, initial-scale=1">

    <title>महाभारत पर्व: १२, अध्याय: ४२</title>

    <link href="https://cdnjs.cloudflare.com/ajax/libs/font-awesome/6.4.2/css/all.min.css" rel="stylesheet">
    <link href="https://cdn.jsdelivr.net/npm/bootstrap@5.0.2/dist/css/bootstrap.min.css" rel="stylesheet">
    <link href="/resources/css/mbh-skt-verse.css" rel="stylesheet">

    <link rel="icon" type="image/png" sizes="32x32" href="/resources/favicon/favicon-32x32.png">
    <link rel="icon" type="image/png" sizes="16x16" href="/resources/favicon/favicon-16x16.png">
</head>

<body>
    <img src="/resources/images/sidebar.png" class="sidebar-button" type="button" data-bs-toggle="offcanvas"
        data-bs-target="#parva_offcanvas" aria-controls="parva_offcanvas">

    <!-- SCROLL BAR -->
    <div class="progess-bar-header">
        <div class="progress-container">
            <div class="progress-bar" id="progressBar"></div>
        </div>
    </div>
    <!-- NAVBAR -->
    <nav class="navbar shadow-lg px-2 py-3" id="navbar">
        <div class="col-1">
            <a href="/sanskrit/12/41.html" class="btn btn-nav btn-secondary-outline"><span
                    class="fa fa-arrow-left"></span></a>
        </div>
        <div class="col-1">
            <a href="/" class="btn btn-nav btn-secondary-outline"><span class="fa fa-home"></span></a>
        </div>

        <div class="col-8">
            <h2>१२:४२</h2>
        </div>
        <div class="col-1">

        </div>
        <div class="col-1">
            <a href="/sanskrit/12/43.html" class="btn btn-nav btn-secondary-outline w-5"><span
                    class="fa fa-arrow-right"></span></a>
        </div>
    </nav>

    <div class="offcanvas offcanvas-start" tabindex="-1" id="parva_offcanvas" aria-labelledby="parva_offcanvas_label">

        <div class="offcanvas-header">
            <h5 class="offcanvas-title" id="parva_offcanvas_label">१२. शान्तिपर्व</h5>
            <button type="button" class="btn-close text-reset" data-bs-dismiss="offcanvas" aria-label="Close"></button>
        </div>

        <div class="offcanvas-body shadow-lg" id="parva-index" data-parva-index="12"
            data-chapter-index="42">
        </div>

    </div>

    <div class="container">
        <div class="row">
            <div class="col-12">
                <div class="mbh-skt-verse mbh-content" id="to_index">
                    
                    <sup class="mbh-skt-verse-index">१२.४२.१</sup>वैशंपायन उवाच
                    <br><br>
                    
                    <sup class="mbh-skt-verse-index">१२.४२.२</sup>ततो युधिष्ठिरो राजा ज्ञातीनां ये हता मृधे<br>श्राद्धानि कारयामास तेषां पृथगुदारधीः
                    <br><br>
                    
                    <sup class="mbh-skt-verse-index">१२.४२.३</sup>धृतराष्ट्रो ददौ राजा पुत्राणामौर्ध्वदेहिकम्<br>सर्वकामगुणोपेतमन्नं गाश्च धनानि च<br>रत्नानि च विचित्राणि महार्हाणि महायशाः
                    <br><br>
                    
                    <sup class="mbh-skt-verse-index">१२.४२.४</sup>युधिष्ठिरस्तु कर्णस्य द्रोणस्य च महात्मनः<br>धृष्टद्युम्नाभिमन्युभ्यां हैडिम्बस्य च रक्षसः
                    <br><br>
                    
                    <sup class="mbh-skt-verse-index">१२.४२.५</sup>विराटप्रभृतीनां च सुहृदामुपकारिणाम्<br>द्रुपदद्रौपदेयानां द्रौपद्या सहितो ददौ
                    <br><br>
                    
                    <sup class="mbh-skt-verse-index">१२.४२.६</sup>ब्राह्मणानां सहस्राणि पृथगेकैकमुद्दिशन्<br>धनैश्च वस्त्रै रत्नैश्च गोभिश्च समतर्पयत्
                    <br><br>
                    
                    <sup class="mbh-skt-verse-index">१२.४२.७</sup>ये चान्ये पृथिवीपाला येषां नास्ति सुहृज्जनः<br>उद्दिश्योद्दिश्य तेषां च चक्रे राजौर्ध्वदैहिकम्
                    <br><br>
                    
                    <sup class="mbh-skt-verse-index">१२.४२.८</sup>सभाः प्रपाश्च विविधास्तडागानि च पाण्डवः<br>सुहृदां कारयामास सर्वेषामौर्ध्वदैहिकम्
                    <br><br>
                    
                    <sup class="mbh-skt-verse-index">१२.४२.९</sup>स तेषामनृणो भूत्वा गत्वा लोकेष्ववाच्यताम्<br>कृतकृत्योऽभवद्राजा प्रजा धर्मेण पालयन्
                    <br><br>
                    
                    <sup class="mbh-skt-verse-index">१२.४२.१०</sup>धृतराष्ट्रं यथापूर्वं गान्धारीं विदुरं तथा<br>सर्वांश्च कौरवामात्यान्भृत्यांश्च समपूजयत्
                    <br><br>
                    
                    <sup class="mbh-skt-verse-index">१२.४२.११</sup>याश्च तत्र स्त्रियः काश्चिद्धतवीरा हतात्मजाः<br>सर्वास्ताः कौरवो राजा संपूज्यापालयद्घृणी
                    <br><br>
                    
                    <sup class="mbh-skt-verse-index">१२.४२.१२</sup>दीनान्धकृपणानां च गृहाच्छादनभोजनैः<br>आनृशंस्यपरो राजा चकारानुग्रहं प्रभुः
                    <br><br>
                    
                    <sup class="mbh-skt-verse-index">१२.४२.१३</sup>स विजित्य महीं कृत्स्नामानृण्यं प्राप्य वैरिषु<br>निःसपत्नः सुखी राजा विजहार युधिष्ठिरः
                    <br><br>
                    
                </div>
            </div>
        </div>
    </div>
    <script src="https://cdnjs.cloudflare.com/ajax/libs/jquery/3.7.0/jquery.min.js"></script>
    <script src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
    <script src="/resources/js/build-parva-sidebar.js"></script>
    <script src="/resources/js/translate.js"></script>
    <script src="/resources/js/progressbar.js"></script>
    <script>
        $(document).ready(() => {
            build_parva_sidebar_sanskrit();
        });
    </script>
</body>

</html>