<!DOCTYPE html>

<html lang="en">

<head>
    <meta charset="utf-8">
    <meta name="viewport" content="width=device-width, initial-scale=1">

    <title>महाभारत पर्व: १२, अध्याय: ६</title>

    <link href="https://cdnjs.cloudflare.com/ajax/libs/font-awesome/6.4.2/css/all.min.css" rel="stylesheet">
    <link href="https://cdn.jsdelivr.net/npm/bootstrap@5.0.2/dist/css/bootstrap.min.css" rel="stylesheet">
    <link href="/resources/css/mbh-skt-verse.css" rel="stylesheet">

    <link rel="icon" type="image/png" sizes="32x32" href="/resources/favicon/favicon-32x32.png">
    <link rel="icon" type="image/png" sizes="16x16" href="/resources/favicon/favicon-16x16.png">
</head>

<body>
    <img src="/resources/images/sidebar.png" class="sidebar-button" type="button" data-bs-toggle="offcanvas"
        data-bs-target="#parva_offcanvas" aria-controls="parva_offcanvas">

    <div class="offcanvas offcanvas-start" tabindex="-1" id="parva_offcanvas" aria-labelledby="parva_offcanvas_label">

        <div class="offcanvas-header">
            <h5 class="offcanvas-title" id="parva_offcanvas_label">१२. शान्तिपर्व</h5>
            <button type="button" class="btn-close text-reset" data-bs-dismiss="offcanvas" aria-label="Close"></button>
        </div>

        <div class="offcanvas-body shadow-lg" id="parva-index" data-parva-index="12"
            data-chapter-index="6">
        </div>

    </div>

    <div class="container">
        <div class="row">
            <div class="col-12">
                <div class="card shadow-lg my-2">
                    <div class="card-header">
                        <div class="row">
                            <div class="col-lg-1 col-md-1 col-sm-2">
                                
                                <a href="/sanskrit/12/5.html" id="previous-parva-btn" style="float:left;"
                                    class="btn btn-warning my-2">
                                
                                        <span class="fa fa-xl fa-arrow-left"></span>
                                    </a>
                            </div>

                            <div class="col-lg-1 col-md-1 col-sm-2">
                                <a href="/" style="float:left;" class="btn btn-warning my-2">
                                    <span class="fa fa-home"></span>
                                </a>
                            </div>

                            <div class="col-lg-8 col-md-8 col-sm-6">
                                <h1 style="text-align:center" class="card-title">१२:६</h1>
                            </div>

                            <div class="col-lg-2 col-md-2 col-sm-2">
                            
                            <a href="/sanskrit/12/7.html" id="next-parva-btn" style="float:right;"
                                class="btn btn-warning my-2">
                            
                            <span class="fa fa-xl fa-arrow-right"></span>
                                    </a>
                            </div>
                        </div>
                    </div>
                    <div class="card-body">
                        <div class="mbh-skt-verse" id="to_index">
                            
                            <sup class="mbh-skt-verse-index">१२.६.१</sup>वैशंपायन उवाच
                            <br><br>
                            
                            <sup class="mbh-skt-verse-index">१२.६.२</sup>एतावदुक्त्वा देवर्षिर्विरराम स नारदः<br>युधिष्ठिरस्तु राजर्षिर्दध्यौ शोकपरिप्लुतः
                            <br><br>
                            
                            <sup class="mbh-skt-verse-index">१२.६.३</sup>तं दीनमनसं वीरमधोवदनमातुरम्<br>निःश्वसन्तं यथा नागं पर्यश्रुनयनं तथा
                            <br><br>
                            
                            <sup class="mbh-skt-verse-index">१२.६.४</sup>कुन्ती शोकपरीताङ्गी दुःखोपहतचेतना<br>अब्रवीन्मधुराभाषा काले वचनमर्थवत्
                            <br><br>
                            
                            <sup class="mbh-skt-verse-index">१२.६.५</sup>युधिष्ठिर महाबाहो नैनं शोचितुमर्हसि<br>जहि शोकं महाप्राज्ञ शृणु चेदं वचो मम
                            <br><br>
                            
                            <sup class="mbh-skt-verse-index">१२.६.६</sup>यतितः स मया पूर्वं भ्रात्र्यं ज्ञापयितुं तव<br>भास्करेण च देवेन पित्रा धर्मभृतां वर
                            <br><br>
                            
                            <sup class="mbh-skt-verse-index">१२.६.७</sup>यद्वाच्यं हितकामेन सुहृदा भूतिमिच्छता<br>तथा दिवाकरेणोक्तः स्वप्नान्ते मम चाग्रतः
                            <br><br>
                            
                            <sup class="mbh-skt-verse-index">१२.६.८</sup>न चैनमशकद्भानुरहं वा स्नेहकारणैः<br>पुरा प्रत्यनुनेतुं वा नेतुं वाप्येकतां त्वया
                            <br><br>
                            
                            <sup class="mbh-skt-verse-index">१२.६.९</sup>ततः कालपरीतः स वैरस्योद्धुक्षणे रतः<br>प्रतीपकारी युष्माकमिति चोपेक्षितो मया
                            <br><br>
                            
                            <sup class="mbh-skt-verse-index">१२.६.१०</sup>इत्युक्तो धर्मराजस्तु मात्रा बाष्पाकुलेक्षणः<br>उवाच वाक्यं धर्मात्मा शोकव्याकुलचेतनः
                            <br><br>
                            
                            <sup class="mbh-skt-verse-index">१२.६.११</sup>भवत्या गूढमन्त्रत्वात्पीडितोऽस्मीत्युवाच ताम्<br>शशाप च महातेजाः सर्वलोकेषु च स्त्रियः<br>न गुह्यं धारयिष्यन्तीत्यतिदुःखसमन्वितः
                            <br><br>
                            
                            <sup class="mbh-skt-verse-index">१२.६.१२</sup>स राजा पुत्रपौत्राणां संबन्धिसुहृदां तथा<br>स्मरन्नुद्विग्नहृदयो बभूवास्वस्थचेतनः
                            <br><br>
                            
                            <sup class="mbh-skt-verse-index">१२.६.१३</sup>ततः शोकपरीतात्मा सधूम इव पावकः<br>निर्वेदमकरोद्धीमान्राजा संतापपीडितः
                            <br><br>
                            
                        </div>
                    </div>
                </div>
            </div>
        </div>
    </div>
    <script src="https://cdnjs.cloudflare.com/ajax/libs/jquery/3.7.0/jquery.min.js"></script>
    <script src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
    <script src="/resources/js/build-parva-sidebar.js"></script>
    <script>
        $(document).ready( () => {
            build_parva_sidebar_sanskrit();
        });
    </script>
</body>

</html>